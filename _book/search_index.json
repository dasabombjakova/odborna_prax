[["základné-údaje.html", "Sylabus k predmetu Odborná prax (LS 2023/2024) 1 Základné údaje", " Sylabus k predmetu Odborná prax (LS 2023/2024) Daša Bombjaková, Nina Čviriková 2024-02-21 1 Základné údaje Kód predmetu: FSEV.ÚSA/2-ÚSA-970/22 Počet kreditov: 6 Hypertextový odkaz na informačný list predmetu Vyučujúca: Daša Bombjaková: dasa.bombjakova@fses.uniba.sk Asistentka: Nina Čviriková: cvirikova5@uniba.sk Konzultačné hodiny: Konzultácie je potrebné dohodnúť si minimálne 24h vopred zaslaním emailu vyučujúcej alebo asistentke kurzu. Daša Bombjaková: online po dohode Nina Čviriková: online po dohode "],["stručná-osnova-predmetu.html", "2 Stručná osnova predmetu", " 2 Stručná osnova predmetu Predmet odborná prax si študentstvo manažuje individuálne za pomoci a konzultácií vedenia kurzu. V tomto syllabe sú opísané presné kroky a postupy vykonávania odbornej praxe, predmet a spôsob hodnotenia, ako aj presný časový harmonogram odbornej praxe. Počas semestra nebude prebiehať kontaktná výučba, no uskutoční sa minimálne jedna, maximálne dve návštevy odborníkov alebo absolventov študijného odboru sociológia a sociálna antropológia. Účasť na takýchto podujatiach je povinná a študentstvu sa organizácia podujatia oznámi najmenej 14 dní vopred. Vyučujúca/asistentka kurzu sprístupní študentom/kám zoznam partnerských organizácií, ktoré poskytujú možnosti odbornej praxe v danom akademickom roku v zmysle štandardnej dohody o poskytovaní odbornej stáže medzi fakultou a danou organizáciou. Študent/ka má tri možnosti: Vyberie si zo zoznamu partnerských organizácií ÚSA FSEV. Navrhne zahrnutie ďalšej partnerskej organizácie do zoznamu partnerských organizácií v danom akademickom roku. Požiada o schválenie vlastnej práce za odbornú prax. Odbornú prax môže študent/ka vykonať aj počas mobility na inej vysokej škole doma alebo v zahraničí. Pracovisko aj plán odbornej praxe študent/ka vopred predloží na schválenie. Študent/ka po výbere partnerskej organizácie kontaktuje partnerskú organizáciu za inštrukcie vyučujúceho. Na absolvovanie odbornej praxe vo vybranej partnerskej organizácii nevzniká študentom/kám nárok. Partnerská organizácia nie je povinná poskytnúť odbornú prax pre všetkých prihlásených uchádzačov/ky o odbornú prax. Študenti/tky majú možnosť absolvovať prax buď súvislou formou (napríklad 2 týždne po 30 hodín, teda 6 hodín denne počas 5 pracovných dní, alebo 3-4 týždne po 15-20 hodín, teda nie každý pracovný deň nepretržite), alebo prerušovanou formou (napríklad jeden pracovný deň – 5 hodín – počas 12 týždňov). Študenti/tky si sami volia formu a časový priebeh odbornej praxe. Po absolvovaní 60 hodín odbornej praxe študent/ka vypracuje záverečnú hodnotiacu správu a spolu s odpočtom odbornej praxe zašle mentorovi/ke a vyučujúcemu/ej. Mentor/ka poskytne spätnú väzbu študentovi/ke a vyučujúcemu/ej komunikuje návrh záverečného hodnotenia. Hlavnou zodpovednou osobou (garantom) poverený/á vyučujúci/a zhodnotí návrh hodnotenia zo strany mentora/ky a udelí finálne hodnotenie. "],["výber-zo-zoznamu-partnerských-organizácií.html", "3 Výber zo zoznamu partnerských organizácií 3.1 Zoznam partnerských organizácií 3.2 Upozornenia k výberu partnerskej organizácie 3.3 Odporúčania absolventstva kurzu", " 3 Výber zo zoznamu partnerských organizácií Nižšie je uvedený zoznam partnerských organizácií na letný semester 2023/2024. Zoznam je orientačný a môže sa počas semestra meniť. Študent/ka začiatkom semestra indikuje dve preferované organizácie, v ktorých by chcela absolvovať prax. 3.1 Zoznam partnerských organizácií Názov Odkaz na webové sídlo Sociálne siete Amnesty International Slovensko https://www.amnesty.sk/ Facebook Bratislava Policy Institute https://www.bpi.sk/ Facebook Bratislavská organizácia bývania BOB Centrum Environmentálnej a Etickej Výchovy Živica https://zivica.sk/ Facebook Centrum komunitného organizovania https://www.cko.sk/ Facebook Centrum pre európsku politiku https://www.cep.sk/ Facebook Centrum pre výskum etnicity a kultúry https://cvek.sk/ Centrum vzdelávacích analýz https://www.vzdelavacieanalyzy.sk/ Facebook Človek v ohrození https://clovekvohrozeni.sk/ Facebook Dasato Academy https://www.dasatoacademy.sk/ Instagram DEKK Inštitút https://www.dekk.institute/ Facebook Eset https://www.eset.com/sk/o-nas/kariera/ Facebook ICOM Slovensko – Blueshield Slovensko https://icom-slovakia.mini.icom.museum/ Facebook Iniciatívy za občianske vzdelávanie https://ipao.sk/portfolio-items/iniciativa-za-obcianske-vzdelavanie/ Facebook Inštitút Mateja Bela https://www.institutmatejabela.sk/ Facebook Inštitút pre aktívne občianstvo https://ipao.sk/ Facebook Inštitút pre verejné otázky https://www.ivo.sk/92/sk/uvod Facebook Ipsos https://www.ipsos.com/sk-sk LáskaTu https://www.laskatu.sk/ Facebook Krajina čitateľov Magistrát mesta Bratislava https://bratislava.sk/mesto-bratislava/sprava-mesta/magistrat Facebook Mareena https://mareena.sk/ Facebook Mestská knižnica v Bratislave https://www.mestskakniznica.sk/ Facebook Metropolitný inštitút Bratislavy https://mib.sk/ Facebook Múzeum židovskej kultúry https://www.snm.sk/muzea-snm/muzeum-zidovskej-kultury/muzeum-zidovskej-kultury/navstivte Facebook Nadácia Milana Šimečku https://nadaciamilanasimecku.sk/ Facebook Nadácia otvorenej spoločnosti https://osf.sk/ Facebook Nadácia PONTIS https://www.nadaciapontis.sk/ Facebook Národné osvetové centrum https://www.nocka.sk/ Facebook Vjecna https://www.facebook.com/Vjecna/?locale=sk_SK Slovak Governance Institute https://www.governance.sk/ Facebook Slovenské národné stredisko pre ľudské práva https://www.snslp.sk/ Facebook Transparency International Slovensko https://transparency.sk/sk/ Facebook Post Bellum SK https://www.postbellum.sk/ Facebook úľuv https://uluv.sk/ Facebook Ústav pamäti národa https://www.upn.gov.sk/ Facebook 3.2 Upozornenia k výberu partnerskej organizácie Garancia praxe vo vybranej partnerskej organizácii. Výber partnerskej organizácie negarantuje umiestnenie na odbornú prax v danej organizácii. Zoznam partnerských organizácií predstavuje inštitúcie, ktoré s Fakultou sociálnych a ekonomických vied podpísali dohodu o spolupráci v poskytovaní odbornej stáže, no môže sa stať že v danom semestri daná partnerská organizácia nevie garantovať prax, alebo má obmedzené podmienky a poskytne prax napríklad len 1 študentovi*ke. Práve z toho dôvodu si študenti*ky vyberajú dve partnerské organizácie podľa vlastnej preferencie a následne prebehne komunikácia s kontaktnou osobou partnerskej organizácie na účely zistenia aktuálnych možností v poskytovaní praxe.  Skorý nástup na prax. Vo výnimočných prípadoch nás oslovujú partnerské organizácie s otvorenými, urgentnými pozíciami na prax ešte pred začatím semestra. V takom prípade, vedenie kurzu emailom osloví študentov/ky, ktorí*é majú predbežne zapísaný kurz. Ak dôjde k tomu, že študent*ka nastúpi na prax skôr, stále je povinný*á predložiť všetky požadované úlohy, cvičenia, dokumenty.   Iné dohody a zmluvy.Partnerská organizácia môže so študentmi/kami podpísať aj vlastné dohody/zmluvy, napríklad dohodu o vykonávaní dobrovoľníckej činnosti alebo brigádnickej činnosti. Tieto podmienky sú nad rámec predmetu Odborná prax. Ak sa však študent*ka potrebuje poradiť k zmluve s partnerskou organizáciou, ktorá je nad rámec kurzu odborná prax, odporúča sa kontaktovať vedúcu alebo asistentku kurzu. 3.3 Odporúčania absolventstva kurzu Súčasťou záverečných hodnotiacich správ, ktoré odovzdávajú študentiky na záver praxe je aj odpoveď na otázku: Čo by ste poradili študentom/študentkám, ktorí/é idú na prax po prvýkrát? V nasledujúcej časti si môžete prečítať odporúčania absolventov/tiek: “Študentom, ktorí si vyberajú svoju prvú prax, by som poradila, aby si preštudovali všetky dostupné informácie o poskytnutých organizáciách na internete alebo sa na ich činnosť opýtali starších spolužiakov a vybrali si tú, ktorej program a činnosť im je najviac blízka. Vykonávať prax, ktorá ich nebude baviť nebude mať žiaden zmysel, a iba sa s ňou budú trápiť. Prax v BPI si veľmi chválim a môžem ju iba odporučiť komukoľvek, kto sa zaujíma o kultúru, migráciu, či výskum. Vďaka BPI som mala možnosť vycestovať do krajín, ktoré som nikdy predtým nenavštívila a zúčastnila som sa medzinárodných kurzoch, ku ktorým nebyť tejto praxe by som sa tak ľahko nedostala. Výhodou výberu vhodnej praxe môže byť pre študentov aj to, že ak budú mať záujem a preukážu ich schopnosti, tak im ako v mojom prípade organizácia môže ponúknuť platenú stáž po skončení praxe.” -Romana Kováčová – absolvovala prax v Bratislava Policy Institute “Mám niekoľko odporúčaní, ktoré by som mohla študentom/kám poradiť: Buďte otvorení novým možnostiam. Prax je dobrá príležitosť na získanie nových skúseností a vedomostí. Buďte pripravení naučiť sa nové veci, aktívne sa zapájať do projektov. Nebojte sa žiadať o pomoc alebo vysvetlenie, ak niečomu nerozumiete. Preukážte svoju motiváciu a záujem o prácu. Snažte sa aktívne zapájať do činností a úloh. Prejavte iniciatívu a ponúknite svoju pomoc v prípade, že máte voľný čas alebo záujem získať skúsenosti v iných oblastiach. Prax je skvelá príležitosť na osobný rast a rozvoj. Rovnako je to dobrá príležitosť na budovanie vzťahov a získanie kontaktov v obore. Prax je čas, kedy môžete skúsiť nové veci a objaviť svoje záujmy a smerovanie.” -Jarmila Duchoňová – absolvovala prax v Nadácii PONTIS “V rámci odporúčaní pre študentov a študentky, ktorí sa chystajú absolvovať prax by som odporučila klasické, možno i obohraté frázy, ako nebáť sa, pýtať sa, či komunikovať. Znie to ako samozrejmosť, avšak nie vždy je tomu tak. Nie je potrebné mať stres z nového prostredia, či ľudí, ktorí budú mentorkami/mentormi, pretože sú to zamestnanci, ktorí nám, študentkám chcú pomôcť nadobudnúť skúsenosti a rovnako tak prispieť ku nejakému osobnému rozvoju. Taktiež je potrebné sa veľa pýtať, najmä keď im budú zadávané úlohy na splnenie. Stáž je obrovskou, výnimočnou a prínosnou skúsenosťou pre náš odbor, o ktorom bohužiaľ, ešte nie je tak veľké povedomie. Rovnako tak je pre organizácie dôležité oboznámiť vedenie o tom, že študenti a študentky antropológie disponujú mnohými skúsenosťami a zručnosťami, ktoré môžu byť pre firmu veľkým prínosom.” -Nina Čviriková – absolvovala prax v Slovenskom národnom stredisku pre ľudské práva “Buďte otvorení novým skúsenostiam. Prax je skvelou príležitosťou rozšíriť svoje vedomosti a získať nové zručnosti. V rámci praxe sa nebojte žiadať o pomoc. Je veľmi dôležité komunikovať o veciach a byť transparentný o svojom pokroku alebo opačne stagnácií, s mentorom, kolegami, školou. Skvelý spôsob ako získať spätnú väzbu na vašu prácu. Môžete prax využiť na nadviazanie nových profesionálnych vzťahov a získanie užitočných kontaktov pre budúce príležitosti. Každá skúsenosť nás niekam posúva.” -Alexandra Ambrúšová – absolvovala prax v Postbellum “Buď flexibilný, určuj si priority a veľa sa pýtaj. Keď budeš na praxi je dôležité aby si mal otvorenú myseľ avšak nie si jasnovidec. Očakáva sa od teba že veľa vecí nevieš ale musíš vedieť kedy to priznať – vtedy sa pýtaj. A určuj si priority, prax robíš pre seba a svoju budúcnosť. Preto venuj čo najviac kvalitného času a energie sebe.  Mojou radou je hlavne piť kávu!! a veľa sebareflexie. Za dôležité považujem  mať dôvernú osobu s ktorou sa porozprávaš o problémoch a výzvach počas vykonávania praxe avšak aby ti aj vedela povedať kedy máš pravdu a kedy možno nie a možno ti tak byť oporou lebo prax ťa posúva z komfortnej zóny a to môže byť niekedy náročnejšie ako sa zdá.” -Viera Bartošová – absolvovala prax v Domove na pol ceste “Na záver, mojou radou pre študentov, ktorí majú záujem o prax je, aby neváhali a vybrali si prax podľa toho, čo ich v rámci antropológie baví. Mojim odporúčaním je, aby si ju vybrali v rámci oblasti, kde budú mať záujem robiť výskumy v budúcnosti. Nemusí ísť o vzdialenú budúcnosť po ukončení štúdia, mojou ďalšou radou je, aby si vybrali takú prax, ktorá im pomôže pri výskume na diplomovú prácu. Či už je to poskytnutím priamo informátorov či gatekeeperov, alebo celkovo vstup do terénnu, kde plánujú robiť svoj výskum.” -Gabriela Beňová – absolvovala prax v Dopravnom múzeu “Mám niekoľko odporúčaní, ktoré by som mohla študentom/kám poradiť: Buďte otvorení novým možnostiam. Prax je dobrá príležitosť na získanie nových skúseností a vedomostí. Buďte pripravení naučiť sa nové veci, aktívne sa zapájať do projektov. Nebojte sa žiadať o pomoc alebo vysvetlenie, ak niečomu nerozumiete. Preukážte svoju motiváciu a záujem o prácu. Snažte sa aktívne zapájať do činností a úloh. Prejavte iniciatívu a ponúknite svoju pomoc v prípade, že máte voľný čas alebo záujem získať skúsenosti v iných oblastiach. Prax je skvelá príležitosť na osobný rast a rozvoj. Rovnako je to dobrá príležitosť na budovanie vzťahov a získanie kontaktov v obore. Prax je čas, kedy môžete skúsiť nové veci a objaviť svoje záujmy a smerovanie.” -Aurélia Habová – absolvovala prax v Láska Tu “Určite by som poradila, nech zo stáže vyťažia čo najviac. Som veľmi rada, že v rámci programu máme konečne možnosť vyskúšať si antropológiu v praxi. Ja som mala obrovské šťastie na koordinátorky – boli veľmi milé, zároveň extrémne profesionálne a vecné. A za obrovské plus považujem to, jedna z koordinátoriek bola sama študentkou sociálnej antropológie, preto ma nenechala iba „strihať papieriky”, ale naozaj mi vyhradila veľa času, vnímala ma ako seberovnú a nemala som dojem podradenosti. Preto jednoznačne odporúčam brať stáž vážne – lebo sa pokojne môže stať, že Vám zamestnanci poskytnú dôležité kontakty buď pre výskum, alebo oni sami budú kľúčovými informátormi, alebo dokonca budú zohrávať dôležitú rolu práve po skončení školy, keď sa budete chcieť uplatniť na trhu práce – lebo štúdium antropológie nie je ako štúdium dentálnej hygieny, kde je Vaša pracovná budúcnosť jasne nalinkovaná. Tu Vaša pracovná budúcnosť do veľkej miery závisí od Vašej šikovnosti, húževnatosti a zužitkovania najrozličnejších príležitostí – akou je napríklad práve taká to stáž.” -Tereza Veselá – absolvovala prax v Nadácii pre otvorenú spoločnosť “Poradila by som im hlavne nech si túto skúsenosť užijú, nech do nej idú s otvorenou mysľou pripravení na rôzne situácie. Ak to bude dobrá či zlá skúsenosť, stále si z toho budú určite vedieť veľa zobrať a má to veľký potenciál pri výbere a smerovaní, či v už v akademickom, tak pracovnom živote. Moja prax sa priamo týkala aj môjho osobného záujmu a smerovania, a určite vnímam, že pri rozhodovaní sa kam na prax ísť, je najlepšie riadiť sa tým, čo ich najviac ťahá a zaujíma. Vnímala som, že bolo naozaj dôležité to, že som sa do tohto terénu a na prax tešila a nebrala som to ako povinnosť, ale ako obohatenie, ktoré mi v rôznych smeroch pomôže.” -Veronika Kukučková – absolvovala prax v Človek v ohrození “Poradila by som, aby si vybrali sféru, ktorá ich aspoň trochu zaujíma. Možnosť výberu praxe bol rozmanitý, poriadne si preštudovať, čomu sa ktorá organizácia venuje. Ak študentov a študentky niečo zaujme, tak sa s danou organizáciou spojiť a porozprávať sa o potenciálnych úlohách. Ak by náhodou po tomto prvotnom stretnutí neboli spokojní/é, tak nebáť sa slušne prax odmietnuť a osloviť inú organizáciu. Nemá zmysel si vybrať niečo, čo človeka vôbec nezaujíma, pretože potom danú prax iba splní, pretože „musí”. Avšak ak si vyberú niečo, k čomu inklinujú, čo im je blízke, tak strávený čas na praxi prejde rýchlo a človek si to oveľa viac užije a pravdepodobne aj nasaje viac nových informácii a zručností.” -Tereza Hraníková – absolvovala prax v Metropolitnom inštitúte Bratislavy "],["iné-formy-odbornej-praxe.html", "4 Iné formy odbornej praxe 4.1 Návrh na zahrnutie ďalšej partnerskej organizácie do zoznamu partnerských organizácií 4.2 Schvaľovanie vlastnej práce za odbornú prax", " 4 Iné formy odbornej praxe Kurz umožňuje tri alternatívy, čo sa výberu partnerskej organizácie. Študentom*kám sa odporúča sprostredkovať si prax Ústavom sociálnej antropológie. Medzi výhody tohto postupu patria:  Zvýšenie šancí na uplatnenie sa v praxi. Väčšina absolventov/absolventiek sa nevydá akademickou dráhou, a preto rozšírenie si vlastných sociálnych sietí v prestížnych organizáciách, s ktorými ÚSA má uzatvorenú dohodu o poskytovaní odbornej stáže zvyšuje šance na získanie si práce v týchto alebo podobných inštitúciách. Sprostredkovaním si praxe študent/študentka rozširuje zoznam kontaktov a nadobúda ďalšiu pracovnú skúsenosť, ktorá sa môže vynímať v životopise pri uchádzaní sa o prácu po absolvovaní štúdia.  Vykročenie z komfortnej zóny. Po dlhodobej izolácii počas pandémie COVID-19, pre niektorých študentov/študentky môže byť obzvlášť ťažké vykročiť z vlastných sociálnych sietí a osloviť a komunikovať s takpovediac neznámymi osobami. Z niektorých záverečných hodnotiacich správ študentov/študentiek vyplýva, že majú obavy položiť otázku aj vyučujúcim. Pre sociálnych antropológov/antropologičky je schopnosť komunikovať s neznámymi jedným zo základných predpokladov terénneho výskumu.  Stojí za Vami významná inštitúcia. Na rozdiel od situácie, kedy si študenti/študentky svojpomocne hľadajú stáž, Ústav sociálnej antropológie FSEV Univerzity Komenského je prestížnou a známou organizáciou, ktorá tiež poskytuje istú formu ochrany a pomoci študentom/študentkám. Ešte predtým, než sa študenti/študentky stanú absolventmi/absolventkami, je možné vyskúšať si prácu „nanečisto”, s pomocou konzultanta/konzultantky ÚSA, na ktorého/ktorú sa môžu obrátiť v prípade nejasností či problémov.  V nasledujúcej časti sa dozviete viac o postupoch odbornej praxe v prípade, ak si nezvolíte partnerskú organizáciu zo zoznamu partnerských organizácií ÚSA. 4.1 Návrh na zahrnutie ďalšej partnerskej organizácie do zoznamu partnerských organizácií Študentka môže navrhnúť zahrnutie ďalšej partnerskej organizácie do zoznamu partnerských organizácií v danom akademickom roku. Študentka predloží aj odôvodnenie spolupráce s danou organizáciou a motiváciu k odbornej praxi v danej organizácii. Vyučujúca posúdi relevantnosť spolupráce, a ak so zaradením danej partnerskej organizácie do zoznamu partnerských organizácií Ústavu sociálnej antropológie súhlasí, inštruuje študenta*ku k príprave rámcovej dohody o poskytovaní odbornej praxe. Termín: Návrh je možné komunikovať najneskôr do 28.2.2024 na email odbornaprax_usa@fses.uniba.sk Predložený návrh bude vyhodnotený do 10 pracovných dní od podania návrhu emailovou formou. 4.2 Schvaľovanie vlastnej práce za odbornú prax Študent*ka môže požiadať o uznanie vlastnej práce za odbornú prax vypracovaním zadania v zmysle požiadaviek uvedených v Tabuľke „Zadanie k schvaľovaniu práce za odbornú prax”. Zadanie k schvaľovaniu vlastnej práce za odbornú prax hodnotí 3-členná komisia zložená z vyučujúcej kurzu, asistentky kurzu a ďalšieho člena zo zamestnaneckej časti Ústavu sociálnej antropológie. Maximálny počet bodov za zadanie je 100​. Minimálny počet bodov na schválenie vlastnej práce za prax je 70. 4.2.1 Zadanie k schvaľovaniu práce za odbornú prax Otázka Poznámky 1. Uveďte názov a typ inštitúcie/organizácie, kde pracujete. Uveďte, či ide o štátnu, verejnú inštitúciu, súkromnú firmu, občianske združenie… 2. Ako vyzerá Váš bežný pracovný deň? Opíšte, aké typy činností vykonávate; čo sú Vaše hlavné zodpovednosti; opíšte, či pracujete s ľuďmi; ak pracujete s ľuďmi, čo konkrétne vykonávate (min 400-500 slov). 3. Aké typy zručností a skúseností nadobúdate vykonávaním činností, ktoré ste opísali v otázke č.2? Skúste si premyslieť, či vám prax pomohla skôr v zdokonalení už existujúcich zručností (ak áno, ktorých a ako), alebo aj v nadobudnutí nových (ak áno, ktorých a ako – (min 300-400 slov). 4. Prečo považujete Vašu súčasnú prácu vhodnú na uznanie za odbornú prax v sociálnej antropológii? Uveďte aspoň 2 argumenty (min 300-400 slov). 4.2.2 Hodnotené komponenty zadania k schvaľovaniu vlastnej práce za odbornú prax Formálna úprava textu 10​ Dodržanie rozsahu a obsahu zadania 10​ Relevancia praxe 40​ Priestor na rozvoj a učenie sa 40​ Celkom 100 Termín: Zadanie je potrebné odoslať najneskôr do 28.2.2024 na email odbornaprax_usa@fses.uniba.sk Predložené vypracované zadanie bude vyhodnotené do 10 pracovných dní od podania návrhu emailovou formou. "],["hodnotenie-kurzu.html", "5 Hodnotenie kurzu 5.1 Stupnica hodnotenia 5.2 Predmet hodnotenia", " 5 Hodnotenie kurzu Podmienkou absolvovania kurzu Odborná prax je postupovať v zmysle aktuálne platných predpisov fakulty o poskytovaní odbornej praxe. 5.1 Stupnica hodnotenia A (100-91%, výborne – vynikajúce výsledky) B (90-81%, veľmi dobre – nadpriemerný štandard) C (80-73%, dobre – bežná spoľahlivá práca) D (72-66%, uspokojivo – prijateľné výsledky) E (65-60%, dostatočne – výsledky spĺňajú minimálne kritériá) Fx (59-0%, nedostatočne – vyžaduje sa ďalšia práca navyše) Kredity sa neudelia študentovi/ke, ktorý/á z niektorej časti získa menej ako 50 % bodov. Pre úspešné absolvovanie predmetu je potrebné získať minimálne 60% bodového hodnotenia.  5.2 Predmet hodnotenia Absolútne kľúčovou a nevyhnutnou podmienkou absolvovania kurzu je 60 hodín praxe a následne vypracovaním záverečnej hodnotiacej správy. Študent*ka je však hodnotený*á aj priebežne na základe pravidelného monitorovania pokroku v praxi, vypracovaním draftu cieľa a plánu praxe. Predmet hodnotenia Body Odpočet odbornej praxe (Priebežné Hodnotenie) 50 Priebežné monitorovanie pokroku 15 Zabezpečenie prílohy k protokolu o študijnom pláne študenta (prípadne, rámcovej dohody) 15 Cieľ a plán praxe 15 Dotazník spätnej väzby 5 Záverečné hodnotenie 50 Záverečná hodnotiaca správa s odpočtom odbornej praxe (absolvovaných 60 hodín)* 50 Celkom 100 5.2.1 Priebežné monitorovanie pokroku Priebežné monitorovanie progresu v praxi pomáha v učení sa efektívneho plánovania si práce a balansu medzi štúdiom, prácou, výskumom, a voľným časom. Priebežné monitorovanie umožní včasnú intervenciu v prípade, ak študentka narazí na prekážky počas praxe. Študentka monitoruje svoj pokrok v zabezpečovaní praxe, v počte odpraxovaných hodín, vypĺňaním príslušnej tabuľky. Frekvencia zaznamenávania je každý týždeň do ukončenia praxe. Poznámka 1: Zaznamenávanie musí byť priebežné, inak študent*ka nezíska príslušné body. Poznámka 2: Akonáhle nastane problém s partnerskou organizáciou, je potrebné okamžite kontaktovať vedenie kurzu. Priebežné monitorovanie pokroku je potrebné zaznamenávať do excel tabuľky, uloženej na úložisku MS Teams skupiny k odbornej praxi. 5.2.2 Zabezpečenie prílohy k protokolu o študijnom pláne študenta (prípadne, rámcovej dohody) Študentka zabezpečuje včasné vybavenie príslušných dokumentov k odbornej praxi. Študent*ka nahrá naskenovaný dokument na online drive do zložky s názvom Príloha č. 1 k Protokolu o študijnom pláne študenta. Za zabezpečenie prílohy k protokolu o študijnom pláne študenta študentka získa 15 bodov. Ak študentka nezabezpečí prílohy k protokolu o študijnom pláne študenta, získa 0 bodov. 5.2.3 Draft cieľa a plánu praxe Cieľ a plán praxe je dôležitým dokumentom, ktorého draft je potrebný k prvotnému stretnutiu s mentoromkou v partnerskej organizácii. Maximálny počet bodov za draft cieľa a plánu praxe je 15 bodov. Ide o draft, nakoľko sa počíta, že finálna podoba dokumentu je predmetom diskusie študenta*ky s partnerskou organizáciou. 5.2.4 Záverečná hodnotiaca správa s odpočtom odbornej praxe Záverečnú hodnotiacu správu píše študentka po odpraxovaní 60 hodín v partnerskej organizácii. Študent*ka správu aj s dokumentáciu odpraxovaných hodín pošle na email svojho mentora*ky v partnerskej organizácii a do kópie dá email odbornaprax_usa@fses.uniba.sk. Mentorka v partnerskej organizácii sa vyjadrí k obsahu praxe a spolupráci so študentomkou. Na záver môže zhodnotiť zručnosti, schopnosti a znalosti, ktoré študentka preukázala a ktoré mujej chýbali a môže študentovike odporučiť oblasti, v ktorých sa má zlepšiť. Mentor*ka tiež navrhuje výsledné hodnotenie. Hlavnou zodpovednou osobou (garantom) poverená vyučujúca zhodnotí správu mentoraky a študentaky a udelí finálne hodnotenie. 5.2.4.1 Zadanie záverečnej hodnotiace správy Otázka Rozsah 1. Aká bola Vaša motivácia pri výbere daného pracoviska? 200-300 slov 2. S akými cieľmi ste išli do praxe a ako sa Vám podarilo/nepodarilo naplniť stanovené ciele? 200-300 slov 3. Čo ste sa počas praxe naučili? 200-300 slov 4. Aké poznatky alebo zručnosti z výučby na vysokej škole ste využili? 200-300 slov 5. Aké poznatky alebo zručnosti z výučby na vysokej škole Vám chýbali? 200-300 slov 6. Prispeje absolvovaná prax k výberu zamestnania po skončení školy, ak áno, ako? 200-300 slov 7. Ako celkovo hodnotíte svoju prax? 200-300 slov 8. Čo by ste poradili študentom/študentkám, ktorí/é idú na prax po prvýkrát? 100 slov Príloha: vo forme tabuľky odpočet odpraxovaných hodín Prílohou záverečnej hodnotiacej správy je odpočet odbornej praxe, ktorý dokumentuje zoznam úloh a činností vykonaných počas odbornej praxe. Dokument obsahuje informácie o vykonaných úlohách alebo činnostiach s príslušnou časovou alokáciou na účely dokumentácie 60 hodín odbornej praxe. Vzor prílohy k záverečnej hodnotiacej správe Dátum Opis činnosti Počet hodín  dd-mm-rrrr opíšte, na čom konkrétne ste pracovali x dd-mm-rrrr opíšte, na čom konkrétne ste pracovali y = celkový súčet hodín praxe 5.2.4.2 Dotazník spätnej väzby Študent*ka vyplní dotazník spätnej väzby na účely zvýšenia kvality kurzu. Dotazník je tiež vhodným komunikačným kanálom na adresovanie prípadných sťažností na spoluprácu s konkrétnou partnerskou organizáciou. Dotazník je možné vyplniť anonymne. Hypertextový odkaz na dotazník spätnej väzby. 5.2.5 Ako získať hodiny praxe naviac Účasť na burze práce. Účasť na dňoch otvorených dverí fakulty, ktoré sú určené na burzu práce alebo na veľ/trhoch práce. Študent*ka môže započítať 2 hodiny praxe pod podmienkou, že svoju účasť dostatočne vydokladuje dokladuje (selfie, vstupenka, odkaz na na online event). Dokumentáciu je potrebné nahrať do príslušného priečinka na zdieľanej skupiny MS Teams. "],["harmonogram-odbornej-praxe.html", "6 Harmonogram odbornej praxe", " 6 Harmonogram odbornej praxe Dátum Ciele Aktivity Úlohy do ďalšej hodiny 21.02.2024 1. Oboznámiť sa s podmienkami absolvovania kurzu. Pozorne si preštudujte syllabus a pripravte si Vaše prípadné otázky. 1. Vytvoriť si vlastný hárok v súbore v excel dokumente monitorovania pokroku. Po kliknutí na excel súbor si vytvorte vlastný hárok, pomenujte hárok v tvare „priezvisko_meno” bez diakritiky a skopírujte všetko z hárku z názvaom “vzor”. Tento dokument bude kľúčovým pri zaznemanávaní pokroku v odbornej praxi a musí byť aktualizovaný vždy v stredu do 12:00.    2. Otázky k podmienkam absolvovania kurzu. V prípade, ak niektoré podmienky kurzu nie sú jasné, Vaše otázky vkladajte do svojho hárku v tejto tabuľke monitorovania prokroku. Monitorovanie pokroku 2. Oboznámiť sa s legislatívnym rámcom fakulty v poskytovaní odbornej praxe. Prečítajte si vnútorné predpisy fakulty k podmienkam absolvovania odbornej praxe. Zvýšenú pozornosť venujte “prílohe k protokolu o študijnom pláne študenta”. 3. Otázky k legislatíve poskytovania odbornej stáže. V prípade, ak niektoré informácie z legislatívnych dokumentov fakulty sú nezrozumiteľné, pripravte si otázky a vložte ich do svojho hárku v tabuľke monitorovania prokroku. Vnútorný predpis 22 2021 Vnútorný predpis 23 2022 3. Oboznámiť sa so zoznamom partnerských organizácií. Preštutujte si zoznam  partnerských organizácií poskytujúcich odbornú prax. 4. Vybrať si zo zoznamu partnerských organizácií. Vybrať si dve preferencie a vpísať ich do svojho hárku v tabuľke. Monitorovanie pokroku V prípade, ak máte vyhliadnutú organizáciu, ktorá nefiguruje na zozname partnerských organizácií, pošlite email s návrhom o zaradenie v zmysle inštrukcií vyššie. V prípade, ak budete podávať žiadosť o schválenie vlastnej práce za odbornú prax, pošlite email so žiadosťou v zmysle inštrukcií vyššie. Vedenie kurzu si preštuduje nahrané doklady, skontroluje študentské hárky v excel dokumente, a odpovie na najčastejšie otázky študentstva 28.2.2024 1. Oboznámiť sa s tipmi, ako postupovať pri výbere partnerskej organizácie. Vyskúšajte si  cvičenie k výberu partnerskej organizácie Výsledky cvičenia nahrajte do zložky s názvom “Cvičenie k výberu partnerskej organizácie” na MS Teams Drive. Odkaz na prezentáciu so zadaním na cvičenie Cvičenie nahrajte do tejto zložky 2. Vyskúšať si prípravu životopisu. Preštudujte si prezentáciu k tvorbe životopisov. Pripravte si vlastný životopis, ktorý chcete predložiť vybranej/vybraným partnerským organizáciám, kde chcete absolvovať odbornú prax a nahrajte ho do priečinku na MS Teams Drive s názvom Životopis+Harmonogram. Prezentácia k tvorbe životopisu Pomôcka pre antropológov/ičky k písaniu životopisu Cvičenie nahrajte do tejto zložky 3. Vyskúšať si pripraviť harmonogram disponibility na prax. Pozrite si príklad harmonogramu disponibility na prax a vypracujte si vlastný. Váš harmonogram disponibility na prax nahrajte do priečinku na MS Teams Drive s názvom “Životopis+Harmonogram”. Príklad harmonogramu disponibility na prax Cvičenie nahrajte do tejto zložky Vedenie kurzu dá spätnú väzbu k nahraným dokumentom (životopis, a harmonogram disponibility). 6.3.2024 1.Oboznámiť sa s nástrojmi a možnosťami, ako identifikovať vedomosti, zručnosti a hodnoty získané počas štúdia sociálnej antropológie. Cvičenie k rozpoznaniu vedomostí, zručností, hodnôt. Vytvorte zoznam všetkých kurzov, ktoré ste absolvovali počas Vášho štúdia študijného odboru sociálnej antropológie. Pokúste sa identifikovať a pomenovať, aké znalosti a zručnosti ste získali. Zadanie cvičenia k rozpoznaniu vedomostí, zručností, hodnôt Cvičenie nahrajte do tejto zložky 2.Oboznámiť sa s inštrukciami k príprave cieľa a plánu praxe. Príprava cieľa a plánu praxe. Vypracujte draft cieľa a plánu praxe, ktorý prediskutujete s Vaším mentorom*kou v partnerskej organizácii. Vypracovaný draft cieľa a plánu praxe nahrajte do priečinku na MS Teams Drive s názvom “Cieľ a plán praxe”. Inštrukcie k vypracovaniu draftu cieľa a plánu praxe. Cvičenie nahrajte do tejto zložky. 13.3.2024 Realizácia odbornej praxe. Monitorujte svoj pokrok v odbornej praxi (zaznamenajte svoje aktivity a činnosti, ako aj počet investovaných hodín do svojho hárku v excel dokumente s názvom “monitorovanie_pokroku_LS_2023_2024.xlsx)”. Monitorovanie pokroku 20.03.2024 1.Realizácia odbornej praxe. 2.Zabezpečenie podpísania prílohy k protokolu o študijnom pláne študenta. Preštutujte si inštrukcie k vypísaniu prílohy k protokolu o študijnom pláne študenta. 1. Monitorujte svoj pokrok v odbornej praxi. 2. Vypíšte a podpíšte prílohu k protokolu o študijnom pláne študenta. Monitorovanie pokroku Inštrukcie k vyplneniu prílohy k protokolu o študijnom pláne študenta Naskenovanú prílohu k protokolu o študijnom pláne študenta nahrajte tu. 27.03.2024 Realizácia odbornej praxe. Monitorujte svoj pokrok v odbornej praxi. Monitorovanie pokroku 03.04.2024 Realizácia odbornej praxe. Monitorujte svoj pokrok v odbornej praxi. Monitorovanie pokroku 10.04.2024 Realizácia odbornej praxe. Monitorujte svoj pokrok v odbornej praxi. Monitorovanie pokroku 17.04.2024 Realizácia odbornej praxe. Monitorujte svoj pokrok v odbornej praxi. Monitorovanie pokroku 24.04.2024 1.Realizácia odbornej praxe. 2.Oboznámenie sa s podmienkami záverečnej hodnotiacej správy. 1.Monitorujte svoj pokrok v odbornej praxi. 2.Pripravte si otázky k písaniu záverečnej hodnotiacej správy. Vaše otázky vkladajte do svojho hárku v tabuľke monitorovania prokroku. Termín na odovzdanie záverečnej hodnotiacej správy pre študentov končiacich ročníkov – 1.5.2024. Monitorovanie pokroku Inštrukcie k písaniu záverečnej hodnotiacej správy 01.05.2024 1. Realizácia odbornej praxe pre riadnych študentov*ky. 2. Odovzdanie záverečnej hodnotiacej správy pre študentov končiacich ročníkov. 3. Vyplnenie dotazníka spätnej väzby pre študentov končiacich ročnííkov. 1. Riadni študenti monitorujte svoj pokrok v odbornej praxi. 2. Študenti*ky končiacich ročníkov odošlite záverečnú hodnotiacu správu v zmysle inštrukcií vyššie. 3. Vyplniť dotazník spätnej väzby. Monitorovanie pokroku Odkaz na dotazník spätnej väzby 08.05.2025 Realizácie odbornej praxe. Monitorujte svoj pokrok v odbornej praxi. Monitorovanie pokroku 15.05.2024 Realizácia odbornej praxe. Monitorujte svoj pokrok v odbornej praxi. Posledný možný termín na získanie hodnotenia pre študentov končiacich ročníkov. Monitorovanie pokroku 22.05.2024 Realizácia odbornej praxe. Monitorujte svoj pokrok v odbornej praxi. Monitorovanie pokroku 29.05.2024 Realizácia odbornej praxe. Monitorujte svoj pokrok v odbornej praxi. Monitorovanie pokroku 05.06.2024 Realizácia odbornej praxe. Monitorujte svoj pokrok v odbornej praxi. Monitorovanie pokroku 12.06.2024 Odovzdanie záverečnej hodnotiacej správy pre riadnych študentov. Riadny termín na odovzdanie záverečnej hodnotiacej správy v zmysle inštrukcií vyššie. 19.06.2024 1. opravný termín na odovzdanie záverečnej hodnotiacej správy v zmysle inštrukcií vyššie. 26.06.2024 Posledný termín na získanie hodnotenia od mentorov v partnerských organizáciách. 30.06.2024 Uzatvorenie systému AIS2. Harmonogram štúdia na FSEV UK v akademickom roku 2023/2024 Harmonogram štúdia Univerzity Komenského v akademickom roku 2023/2024 "]]
